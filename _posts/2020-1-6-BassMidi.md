---
title: BassMidi VST della Falcosoft, un ottimo lettore free accessibile di SoundFont.
layout: post
---
 <footer>Lunedì, 6 gennaio     2020 alle ore 19:01, dalla lista di discussione italiana AudioReaper</footer>

Dopo la mega ricerca di lettori di SoundFont, spesso scarsi, spesso non eccellenti nel rispettare al 100% i parametri, come il filtro e la risonanza ed etc, per un colpo di fortuna ho trovato questo VST fantastico, BassMidi VST.

E' una dll molto antica, nata nel mondo Linux per far riprodurre file MIDI con i SoundFont; è aggiornata al 2019.

L'ho scoperta con Foobar, viene utilizzata dal componente aggiuntivo foo_midi, che ha al suo interno, oltre altri drivers di synth, anche BassMidi, che è di fatto un lettore di SF2.

L'aspetto interessantissimo è che, non solo è molto pulito e performante nel seguire lo standard SF2, in confronto Sforzando è un giocattolino, ma è assolutamente accessibile come pochi altri.

L'installazione è molto semplice!

[Ecco il link diretto](http://falcosoft.hu/bassmidi_vsti.zip)

[Questo è il link del sito che lo sviluppa](http://falcosoft.hu/)

### Installazione: ###

* Scompattate la cartella in un'altra cartella e vi troverete sia la versione a 32 bit che a 64 bit.
* Scegliete quale vi serve, la copiate e la incollate dentro la cartella:
"C:\Programmi\Steinberg\VSTPlugins"
* Avviate Reaper o lo riavviate se è già aperto e da una traccia cercate il VST "bassmidi".
* Appena caricato, dalla catena effetti, fate F6 e cercate:
"Soundfont/Bassmidi Setup".
* Da qui fate, tasto sinistro del mouse o con NVDA, NVDA+invio e vi si aprono le opzioni.
* Un colpo di tab e vi dirà, "file", lo aprite e vi si aprirà esplora file e cercate un SoundFont.
* Dopo fate semplicemente ok e il SoundFont è caricato.

### Conclusioni finali ###

Le mie considerazioni sono è che in tutti questi anni abbiamo cercato di rendere accessibili i lettori di SF2, quando avevamo già uno bello pronto all'uso.

Sono stupito dall'altissima accessibilità e dalla qualità della lettura dei SF2; ha molti riverberi e chorus nel perfetto standard GeneralMIDI.

* Il filtro è buono e la risonansa è efficace.
* Ottima alternativa portable e di alta qualità sonora.

In questi due anni che mi sono ritrovato con un DAW, non ho mai trovato un lettore SF2 degno, tutti molto sporchi e poco attenti allo standard della E-MU, creatrice dei SoundFont.

[Vi mando un SoundFont molto carino, nello standard GM, per partire](https://github.com/urish/cinto/raw/master/media/FluidR3%20GM.sf2)

Saluti reaperiani!

